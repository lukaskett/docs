---
sidebar_position: 2
---

# Bluebox jednotky

Před jakoukoliv manipulací s Bluebox jednotkami si přečtěte tyto pokyny.

<img src="/img/Bluebox_unit.png" width="40%" style={{marginRight: "15px"}} />

## Před závodem

### Pronájem

Pokud máte zájem o pronájem Bluebox jednotek na vaši akci, podívejte se na [OResults/Organize](https://oresults.eu/organize).

### Zapnutí jednotek

Jednotky se zapínají spínačem umístěným na boku.

:::caution Pozor
Před zapnutím každé jednotky musí být na její boční stranu přimontována externí anténa.
:::

### Nabíjte jednotky

:::caution Pozor
Před každou akcí se ujistěte, že jednotky jsou řádně nabité.
:::

Jednotky se nabíjejí pomocí micro USB konektoru, který se nachází pod krytem na boku každé jednotky. Použijte nabíječku dodanou v zapůjčené sadě. V případě, že chcete použít vlastní nabíječku, musí mít jmenovité výstupní napětí 5V.

### Zkontrolujte signál

V současné době jsou všechny jednotky vybaveny aktivními SIM kartami od T-Mobile.

**Ujistěte se**, že ve všech místech, kam chcete umístit **vaše rádiokontroly**, je k dispozici **mobilní** **signál**. Jednotky Bluebox pracují na signálu Edge (2G) a jsou schopny spolehlivě odesílat záznamy o ražení i při slabém signálu. Stačí jedna nebo dvě čárky signálu.

:::info
Pro informace, jak sledovat úroveň nabití baterie a sílu signálu navštivte [Monitoring zařízení](./device-monitoring).
:::

## V den závodu

### Umístění jednotek

Jedna jednotka je schopna přijímat razící záznami až z 8 SI-SRR krabiček (viz [Jak nastavit radio kontrolu](./radio-control.md))

:::caution Pozor
Jednotky musí být umístěny přibližně **ve stejné výšce jako SI krabička** ve **vzdálenosti maximálně 2 metrů**, aby byla zajištěna spolehlivá detekce razících záznamů.
:::

:::tip
Jednotky lze nacvaknout na standardní držák krabičky SI-BSF7. Jednotky lze umístit na stejný stojan jako SI krabička nebo na samostatný kontrolní stojan vedle sebe, jak je znázorněno na obrázcích.
:::

:::caution Pozor
Jednotky ještě nejsou plně vodotěsné, takže pokud hrozí silný déšť, měly by být zakryty nepromokavým sáčkem nebo jiným obalem.
:::

<img src="/img/bb-sprintovky.jpg" width="45%" style={{marginRight: "10px"}} />
<img src="/img/velikonoce.jpg" width="45%" />

### Monitoring

>Viz [Monitoring zařízení](./device-monitoring)